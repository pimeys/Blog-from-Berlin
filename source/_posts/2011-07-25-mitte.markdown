---
layout: post
title: "Mitte"
date: 2011-07-25 19:43
comments: true
categories: kaupunginosat
---

Viimeiset päivät kuukauden kesälomasta alkavat olla käsillä ja yritimme vielä
tehdä viime hetken ostoksia. Heti alkuun törmäsimme ongelmiin Berliinin S-bahnin
kanssa. S-bahn -liikenne on pääasiassa maan päällä kulkevaa junaliikennettä,
jonka asemavälit ovat hiukan U-bahnia pidemmät sekä jonka kulkusäde on
huomattavasti pidempi kuin U-bahnilla. S-bahn ei nimittäin toimi kauhean hyvin
tässä kaupungissa. Paikalliset valittavat junien olevan aina rikki talvisin,
mutta tällä kertaa myös kesäpäivänä jumittui kaikki länteen kulkeva liikenne
Warschauer Straßelle, josta aluksi kaikki matkustajat juoksutettiin toiseen
junaan, joka sekään ei lopulta liikkunut yhtään minnekään.

{% img /pics/sbahn.jpg S75 odottaa turhaan Warschauer Straßella lähtöä Ostbahnhofiin %}

Lopulta pääsimme raitiovaunulla ja metrolla Alexanderplatzille Mitten kaupunginosaan,
josta koitimme etsiä vielä muutaman tarpeellisen asian elokuuksi. Mitte on yksi vanhoista
boheemikaupunginosista, jonka turistit ovat melko pian muuttaneet vähemmän kiinnostavaksi
asuinseuduksi -- löytyyhän alueelta Berliinin turistinähtävyyksiä, kuten [Unter den Linden](http://en.wikipedia.org/wiki/Unter_den_Linden), 
[Alexanderplatzin TV-torni](http://en.wikipedia.org/wiki/Fernsehturm_Berlin), 
[Brandenburgin portti](http://en.wikipedia.org/wiki/Brandenburg_Gate) ja 
[Checkpoint Charlie](http://en.wikipedia.org/wiki/Checkpoint_Charlie). 
Hinnat ovat selkeästi Kreuzbergiä tai Friedrichshainia korkeammat ja
varsinkin ruokailu Mittessä ei ole kovin halpaa enää. Mittestä kuitenkin löytyy
Berliinin parhaita muotikatuja ja pieneltä alueelta löytää kaikkien
merkittävimpien muotitalojen merkkimyymälät.

{% img /pics/aleksi.jpg Alexanderplatzin ostos- ja turistihelvetti %}

Alexanderplatzin pohjoispuolella on jo tiiviimpää arkkitehtuuria ja joitain puistoja --
esimerkiksi tulevan työpaikkani lähellä Ackerstraßella on jopa yksi puisto sekä muutama
vallattu talo turistinähtävyyksinä. Mittessä on paljon aivan viimeisen päälle kunnostettuja
asuntoja, mutta hakemamme 70-90 neliön kokoluokan hintataso on reilusti yli tuhat euroa
kuukaudessa. Tämän lisäksi korkeat hinnat sekä valtaisa turistien määrä on alkanut
karkoittaa myös Mittessä pitkään asuneita Kreuzbergin tai Neuköllnin suuntaan.

{% img /pics/joutomaa.jpg Joutomaa, graffitteja ja remontoitu kerrostalo täynnä loistoasuntoja %}

Kuitenkin yksi asia Mittessä on, jonka vuoksi siellä kannattaa vierailla säännöllisesti.
Alexanderplatzilta löytyy Itä-Berliinin ylpeys, ostoskeskus 
[Galeria Kaufhof](http://www.galeria-kaufhof.de/sales/unternehmen/filialen/berlin-alexanderplatz.asp), joka on pelkästään
arkkitehtuuriltaan näkemisen arvoinen. Kaufhofin herkkupuoti on tajunnanräjäyttävä ja Saara myös kehui
paikan meikkivalikoimaa erinomaiseksi. Aleksin ympäristössä on myös elektroniikkakauppa 
[Saturn](http://www2.saturn.de/webapp/wcs/stores/servlet/main?storeId=12054&catalogId=11554&langId=-3&ok=T_HOME&uk=NONE),
jonka lukuisista kerroksista ja pinta-alaltaan tuhansien neliöiden kerroksista löytyy halpaa elektroniikkaa
enemmän, mitä edes minä jaksaisin koskaan penkoa. Monet elektroniikan laatumerkit valmistetaan Saksassa,
jolloin niitä saa erittäin halvalla myös kaupoista.

TV-torniin emme ole vieläkään päässeet käymään. Ehkä äidin kanssa lokakuussa...
